<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
<title></title>
<link href="../Styles/estils.css" rel="stylesheet" type="text/css"/>
</head>
<body>
<h3>CAPÍTOL VIII</h3>
<p class="primer">Després d'aparcar el veloç cotxe aeri del departament al terrat de la Central de Policia de San Francisco, al carrer Lombard, el caçarecompenses Rick Deckard, amb la seva cartera a la mà, va baixar al despatx de Harry Bryant.</p>
<p>—Torna vostè molt aviat —va dir el seu cap, recolzant-se a la seva cadira i agafant un pessic de rapè Specific No. 1.</p>
<p>—He aconseguit fer el que vostè m'ha demanat —Rick es va asseure davant la taula i en ella va deixar el maletí. Estic cansat, es va dir. Ja en tornar la fatiga havia caigut sobre d'ell. Es va preguntar si podria recobrar-se per afrontar la feina que l'esperava—. Com està en Dave? Podré parlar amb ell? Voldria fer-ho abans de començar amb els replicants.</p>
<p>—Abans haurà d'ocupar-se de Polokov, el que va disparar contra Dave. Convé fer-ho ara mateix, perquè sap que l'estem seguint.</p>
<p>—Abans de parlar amb Dave?</p>
<p>Bryant va agafar un full de paper molt fi, una borrosa tercera o quarta còpia.</p>
<p>—Polokov ha aconseguit una feina oficial com a recol·lector d'escombraries.</p>
<p>—Però no són només els especials els que volen fer aquesta mena de treball?</p>
<p>—Polokov imita a un especial molt deteriorat. Això va enganyar a Dave. Crec que Polokov és tan semblant a un capsigrany que per això Dave no el va prendre en consideració. Està vostè segur, ara, del test de Voigt-Kampff? Li consta absolutament, pel que ha passat a Seattle, que…</p>
<p>—Sí —va respondre Rick, sense donar més explicacions.</p>
<p>—Accepto la seva paraula —va dir Bryant—. Però no hi pot haver el menor error.</p>
<p>—Com sempre en la caça de replicants. Aquest cas no és diferent.</p>
<p>—El Nexus-6 és diferent.</p>
<p>—Ja n'he conegut un —va dir Rick—. I Dave ja n'ha vist dos o tres. Tres, si comptem Polokov. Està bé. Retiraré avui a Polokov, i potser aquesta nit o demà parli amb Dave.</p>
<p>Va agafar la còpia borrosa, l'informe sobre l'androide Polokov.</p>
<p>—Una altra cosa —va afegir Bryant—. Un policia soviètic de la WPO ve cap aquí. Va trucar mentre vostè estava a Seattle; viatja en un coet d'Aeroflot que ha d'arribar en una hora. El seu nom és Sandor Kadalyi.</p>
<p>—Què vol? —els policies de la WPO no venien amb freqüència a San Francisco.</p>
<p>—La WPO està bastant interessada en els nous models Nexus-6, tant com per a enviar un observador. A més a més, si pot, l'ajudarà. Vostè decidirà si accepta o no la seva ajuda, i en quin moment. Jo ja li he donat permís.</p>
<p>—I la recompensa? —va preguntar Rick.</p>
<p>—No haurà vostè de dividir-la —va respondre Bryant, amb un somrís grinyolant.</p>
<p>—No em semblaria just —Rick no tenia la menor intenció de compartir els seus guanys amb un pinxo de la WPO. Va estudiar l'informe sobre Polokov: donava una descripció de l'home (del replicant) i el nom i adreça de l'empresa en la que treballava, la Bay Area Scavenger Company, de Geary.</p>
<p>—Prefereix esperar al policia soviètic abans de retirar a Polokov? —va preguntar Bryant.</p>
<p>—Sempre he treballat sol —va respondre Rick, enfadat —. No cal dir-ho, la decisió és seva i faré el que em digui. Però m'agradaria agafar ara mateix a Polokov, sense esperar a Kadalyi.</p>
<p>—Endavant, doncs —va aprovar Bryant—. Podrà treballar amb Kadalyi en el cas següent, una tal Luba Luft… Aquí està l'informe.</p>
<p>Rick va guardar els papers al seu maletí, va abandonar el despatx del seu cap i va tornar al terrat, on estava aparcat el seu cotxe aeri.</p>
<p>Ara, es va dir, a visitar al senyor Polokov.</p>
<p>Va fer unas palmadetes al seu tub làser.</p>
<p>Com a primer pas en la seva cacera de l'androide Polokov, Rick va descendir a la Bay Scavengers Company.</p>
<p>—Estic buscant un dels seus empleats —va dir a la dona severa i de cabell gris, que atenia la recepció.</p>
<p>L'edifici el va impressionar. Era gran, modern i en el seu interior treballava una gran quantitat de personal administratiu d'alta categoria. Les gruixudes catifes i els costosos escriptoris d'autèntica fusta li van recordar que la recollida i eliminació d'escombraries era, després de la guerra, una de les indústries més importants. Tot el planeta havia començat a desintegrar-se, i per mantenir-lo habitable era necessari netejar-lo de tant en tant, o bé, com solia dir l'Amic Buster, la Terra desapareixeria sota una capa de kippel, i no de pols radioactiva..., com era d'esperar.</p>
<p>—El senyor Ackers és el cap de personal —va dir la dona de la recepció, indicant-li un impressionant escriptori de roure (tot i que d'imitació), on un individu diminut, melindrós, amb ulleres, emergia d'entre una plètora de paperassa</p>
<p>Rick va mostrar al cap de personal el seu carnet policial.</p>
<p>—On s'hi troba en aquest moment l'empleat Polokov? A casa seva o treballant?</p>
<p>Després de consultar de mala gana els seus registres, el senyor Ackers va respondre:</p>
<p>—Polokov deu d'estar treballant en aquest moment. S'ocupa de premsar vells cotxes aeris a la nostra desballestadora de Daly City, i de llançar les restes a la Badia. Tot i així... —l'home va consultar un altre document, va agafar el videòfon i va trucar a una altra persona de l'edifici—. Llavors, no està —va dir, després d'una breu consulta; i dirigint-se a Rick, va afegir—: Polokov no ha vingut avui, ni ha deixat avís. Què ha fet?</p>
<p>—Si apareix —va ordenar Rick—, no li digui que he estat aquí. Entès?</p>
<p>—Sí —va dir Ackers, ressentit perquè els seus profunds coneixements en matèria policial no eren gaire apreciats.</p>
<p>Amb el cotxe aeri del departament, Rick es va dirigir després a la casa de Polokov, al Tenderloin. Mai l'enxamparem, va pensar. Els dos —Bryant i Holden — han perdut el temps. En lloc d'enviar-me a Seattle, Bryant m'havia d'haver ordenat que perseguís a Polokov. Anit mateix, segons va ser ferit Dave.</p>
<p>Quin lloc tan immund, es va dir mentre es dirigia pel terrat cap a l'ascensor. Corrals abandonats, coberts per una capa de pols de mesos. En una gàbia, un pseudo-animal, una gallina que no funcionava... L'ascensor va baixar fins al pis de Polokov, va trobar el passadís, com una cova soterrània. Utilitzant la seva llanterna policial hermètica d'energia A, va il·luminar el lloc i va fer una ullada a la seva còpia de paper de ceba. A Polokov se li havia fet el test de Voigt-Kampff; per tant podia estalviar-se aquell punt i dedicar-se directament a la feina de destruir-lo.</p>
<p>El millor era atacar des de fora, va decidir. Va deixar a terra el seu equip d'armament, va agafar un transmissor d'ones Penfield no-direccional i va marcar el codi de catalèpsia protegint-se contra l'emanació d'ànim corresponent mitjançant una contra-transmissió dirigida contra ell mateix.</p>
<p>Ara deuen estar tots congelats, es va dir mentre tancava el transmissor, tots els humans i replicants que s'hi trobin a prop. No corro el menor perill. Només he d'entrar i atacar amb el làser. Suposant, és clar, que estigui a casa, la qual cosa no és probable.</p>
<p>Amb una clau infinita, capaç d'analitzar i obrir tots els panys coneguts, va entrar a l'apartament de Polokov, amb la seva arma làser a la mà.</p>
<p>Polokov no hi era. Només mobles gairebé arruïnats, un lloc habitat per la decadència i el kippel. No hi havia articles personals, només les restes heretades per Polokov en instal·lar-s'hi, llegats a la seva partida al proper ocupant, si n'hi havia.</p>
<p>Era obvi, es va dir. La primera recompensa de mil dòlars s'havia esfumat, Polokov estaria ara al Cercle Antàrtic, fora de la seva jurisdicció, i un altre caçarecompenses d'alguna altra agència policial s'ocuparia de retirar-lo i de rebre els diners.</p>
<p>S'haurà de continuar amb els androides que no estiguin alerta, com Luba Luft.</p>
<p>De tornada al terrat, va trucar des del cotxe aeri a Bryant.</p>
<p>—No he tingut sort amb Polokov. Probablement, ha marxat després d'atacar a Dave —va consultar el seu rellotge—. Vol que vagi a buscar a Kadalyi a l'aeroport? Guanyaré temps i estic ansiós per començar amb la senyoreta Luft —ja tenia l'informe a la vista i començava a estudiar-lo.</p>
<p>—Bona idea —va respondre Bryant—. El que passa és que el senyor Kadalyi ja és aquí. El coet d'Aeroflot ha arribat d'hora, com de costum, segons Kadalyi. Un moment —hi va haver un diàleg invisible—. Diu que anirà a buscar-lo allà on és vostè ara —va afegir Bryant quan va reaparèixer a la pantalla—. Mentrestant, informi's sobre la senyoreta Luft.</p>
<p>—Cantant d'òpera, procedent d'Alemanya, pel que sembla. Actualment pertany a l'Òpera de San Francisco —va assentir reflexivament, abstret en l'informe—. Deu tenir bona veu per haver aconseguit una connexió tan ràpida. Està bé, esperaré aquí a Kadalyi —va donar la seva situació a Bryant i va tallar.</p>
<p>Em presentaré com un amant de l'òpera, va decidir Rick. M'encantaria veure-la com a Donna Anna a Don Giovanni. Tinc a la meva col·lecció registres d'antigues dives com Elisabeth Schwarzkopf, Lotte Lehmann i Lisa della Casa; amb això tindrem alguna cosa de que xerrar mentre preparo l'equip Voigt-Kampff.</p>
<p>Va sonar el videòfon del cotxe i va agafar la trucada. La telefonista policial va dir:</p>
<p>—Senyor Deckard, hi ha una trucada de Seattle per vostè. El senyor Bryant m'ha demanat que l'hi passés. És de la Rosen Association.</p>
<p>—Està bé —va respondre Rick. Què voldran? Fins al moment, dels Rosen, només males notícies. I res no feia pensar que allò havia de canviar, fos el que fos el que proposessin.</p>
<p>A la petita pantalla hi va aparèixer la cara de Rachael Rosen.</p>
<p>—Hola, agent Deckard —el to semblava conciliatori, la qual cosa va cridar la seva atenció—. Està ocupat o podem parlar?</p>
<p>—Continuï.</p>
<p>—A la companyia hem estat pensant en vostè i en els models Nexus-6 fugitius, i coneixent-los com els coneixem, creiem que li aniria millor si un de nosaltres treballés amb vostè</p>
<p>—Per fer què?</p>
<p>—Bé, acompanyar-lo. Quan estigui buscant-los.</p>
<p>—Per què? Què canviaria això?</p>
<p>—Un Nexus-6 s'espantaria si un ésser humà se li acostés —va dir Rachael—. Però si fos un altre Nexus-6...</p>
<p>—Vol dir vostè mateixa, no?</p>
<p>—Sí —va assentir ella, greument.</p>
<p>—Ja tinc suficient ajut.</p>
<p>—Però de debò, crec que em necessita.</p>
<p>—Ho dubto. M'ho pensaré i tornaré a trucar-la.</p>
<p>En algun moment remot e indeterminat, es va dir. O potser mai. El que em faltava, Rachael Rosen sorgint de la pols a cada pas.</p>
<p>—No pensa fer-ho — va replicar Rachael—. No em trucarà. I no entén com d'àgil és un Nexus-6 il·legal i fugitiu. Vostè sol no podrà. I nosaltres creiem que l'hi ho devem a causa de... Vostè ja sap..., del que vam fer.</p>
<p>—Tindré en compte el consell —es va disposar a tallar.</p>
<p>—Sense mi —va afegir Rachael—, un d'ells l'enxamparà abans que vostè l'enxampi a ell.</p>
<p>—Adéu —va dir Rick, i va penjar. Fins on hem arribat? És possible que un androide li ofereixi ajuda a un caçarecompenses? Va trucar a la telefonista policial— No em passi més comunicacions de Seattle —va ordenar.</p>
<p>—Està bé, senyor Deckard. Ha arribat el senyor Kadalyi?</p>
<p>—Encara l'estic esperant. I serà millor que espavili, no penso estar-me massa més temps aquí.</p>
<p>Va penjar, i mentre continuava la seva lectura de l'informe sobre Luba Luft, un taxi aeri va baixar al terrat a pocs metres. Hi va sortir un home de cara roja i angelical, d'uns cinquanta anys i escaig, amb un pesat i imponent abric rus. Es va acostar amb la mà estesa.</p>
<p>—El senyor Deckard? —va preguntar amb accent eslau—. El caçarecompenses del departament de policia de San Francisco? —el taxi es va elevar i el rus el va mirar partir, amb aire absent—. Jo sóc Sandor Kadalyi —es va presentar, al temps que obria la porta per asseure's al costat de Rick.</p>
<p>Mentre ambdós canviaven una encaixada de mans, Rick es va adonar que el representant de la WPO duia un tipus d'arma làser que mai no havia vist fins aquell moment.</p>
<p>—Ah, això? —va dir Kadalyi—. Interessant, oi? —la va extreure de la funda—. Ho vaig aconseguir a Mart.</p>
<p>—Pensava que ja coneixia totes les armes curtes —es va lamentar Rick—. Fins i tot les fabricades a les colònies.</p>
<p>—Aquesta la fem nosaltres —va dir Kadalyi, resplendent com un Santa Claus eslau, amb la seva cara rubicunda plena d'orgull—. Li agrada? L'única diferència funcional és que... Tingui, examini-la.</p>
<p>Li va lliurar l'arma a Rick, que la va estudiar amb la perícia d'anys d'experiència.</p>
<p>—Quina és la diferència? —va preguntar Rick, amb un marcat interès.</p>
<p>—Premi el gatell.</p>
<p>Apuntant cap a fora, per la finestreta, Rick ho va fer. No va passar res. Sorprès, va mirar a Kadalyi.</p>
<p>—El circuit disparador no està a l'arma —va explicar alegrement el rus—. El tinc amb mi, veu? —va obrir la mà i va deixar caure una minúscula unitat—. I a més a més puc dirigir el raig, dins de certs límits, encara que l'arma apunti cap a una altra banda.</p>
<p>—Vostè no és Polokov, vostè és Kadalyi —va dir Rick.</p>
<p>—No creu més bé el contrari? Està vostè una mica confús.</p>
<p>—Vull dir que vostè és Polokov, l'androide, i no un membre de la policia soviètica —Rick va prémer amb el peu el botó d'emergència que hi havia al terra del cotxe.</p>
<p>—Per què no funciona el meu tub làser? —preguntava Kadalyi-Polokov mentre premia reiteradament l'aparell miniaturitzat de tir i punteria que tenia a la palma de la mà.</p>
<p>—Per l'ona sinusoïdal —va explicar Rick—. Una ona sinusoïdal desfasa el raig làser i el converteix en llum ordinària.</p>
<p>—Llavors hauré de trencar el teu coll de llapis —l'androide va deixar anar l'aparell i es va agafar a Rick per la gola, grunyint.</p>
<p>Mentre les mans de l'androide s'enfonsaven al seu coll, Rick va disparar el seu revòlver de reglament, d'estil antic, des de la pistolera d'espatlla. La bala del 38 magnum va encertar el cap de Polokov i la seva caixa cerebral va rebentar La unitat Nexus-6 que hi operava va volar esmicolada, causant un furiós corrent d'aire dins el cotxe. Rick es va veure envoltat d'un remolí de minúsculs elements i pols radioactiva. Les restes de l'androide retirat van caure cap enrere, van rebotar a la porta, el van colpejar i Rick va haver de lluitar per treure's de sobre el cos, que batzegava amb moviments espasmòdics. Tremolós, va trucar a la central de policia.</p>
<p>—Vull elevar un informe. Avisi a Harry Bryant que he retirat a Polokov.</p>
<p>—El senyor Bryant sabrà de què es tracta, veritat?</p>
<p>—Sí.</p>
<p>Rick va tallar la comunicació. Per Déu que havia faltat poc. Davant l'advertència de Rachael Rosen, vaig passar a l'altre extrem, em vaig descuidar i l'androide per poc no acaba amb mi, es va dir, recapitulant. Però he guanyat. Les seves glàndules adrenals van deixar gradualment de secretar en el torrent sanguini; els seus batecs ja tornaven a la normalitat, així com la seva respiració. Però encara tremolava.</p>
<p>De qualsevol manera, es va recordar, acabo de guanyar mil dòlars. Valia la pena. I he reaccionat amb major velocitat que Dave Holden. Tot i que, naturalment, estava preparat per el que li havia passat a ell. Dave, dec admetre-ho, no va tenir cap avís.</p>
<p>Novament va agafar el videòfon i va trucar a casa seva, a Iran. Va aconseguir d'encendre un cigarret. La tremolor havia començat a desaparèixer.</p>
<p>La cara de la seva dona, esgotada per les sis hores de depressió culposa que s'havia programat, va aparèixer a la pantalla.</p>
<p>—Oh, hola, Rick.</p>
<p>—Què ha passat amb el 594 que vaig marcar abans de sortir..., reconeixement satisfet de...?</p>
<p>—Vaig tornar a marcar segons vas marxar. Què vols? —la seva veu era d'una monotonia desanimadora—. Estic tan cansada... No em queden esperances, ni en el nostre matrimoni ni en tu, que en qualsevol moment pots ser víctima d'un replicant. Què vols dir-me, Rick? Que t'ha disparat un replicant? —de fons se sentia, esborrant totes les paraules d'Iran, el xivarri de l'Amic Buster.</p>
<p>Rick veia el movimient dels llavis d'Iran, però només sentia la TV.</p>
<p>—Escolta —va dir—. Em sents? Tinc una missió, un nou tipus d'androide que pel que sembla ningú més no pot manegar. Ja n'he retirat un, ho que significa mil dòlars per començar. Saps ho que ens comprarem?</p>
<p>Iran el va mirar sense veure'l.</p>
<p>—Ah —va dir.</p>
<p>—Encara no t'ho he dit! —podria haver-li dit; aquesta vegada la seva depressió havia esdevingut massa vasta per a que ella pogués escoltar-lo. Per molt que ho intentés estaria parlant al buit —. Et veuré aquesta nit —va acabar amargament Rick, i va deixar caure amb violència el receptor. Maleïda sigui, es va dir, de què serveix que arrisqui la meva vida? Tant li fa que tinguem o no un estruç. Res no l'interessa. Hagués sigut millor que em desfés d'ella fa dos anys, quan vam estar valorant de separar-nos. I encara ho puc fer.</p>
<p>Es va inclinar, va recollir els papers caiguts, inclòs l'informe sobre Luba Luft. No tinc cap ajut, va pensar. La majoria dels androides que he conegut tenien més desig de viure que la meva dona. Iran no té res que oferir-me.</p>
<p>Això li va fer recordar Rachael Rosen. El que em va aconsellar sobre la mentalitat dels Nexus-6 —es va adonar — estava resultant correcte. Assumint que a ella no li interessaven els diners de la recompensa, potser podria utilitzar-la.</p>
<p>La trobada amb Kadalyi-Polokov havia modificat decisivament els seus punts de vista.</p>
<p>Engegant el motor del cotxe aeri va brandar en una ràpida mossegada amunt, cap al cel i es va dirigir cap al vell War Memorial Opera House on, segons les notes de Dave Holden, podria trobar a aquella hora a Luba Luft.</p>
<p>Es va preguntar com seria. Certs androides femenins no el desagradaven: en alguns casos s'havia sentit atret físicament. Era una sensació curiosa la de saber intel·lectualment que eren màquines i tot i així experimentar reaccions emocionals.</p>
<p>I Rachael Rosen? No, és massa prima, va pensar. No està ben desenvolupada, especialment el bust. Una figura como la d'un noi, plana i suau. Podria trobar alguna cosa millor. Quina edat deia el full d'informació que tenia Luba Luft? Mentre conduïa anava destriant els folis ara arrugats trobant la seva anomenada "edat". Vint-i-vuit, deia l'informe. Pel que es veia, allò, en els replicants, constituïa l'únic estàndard pràctic.</p>
<p>És una sort saber alguna cosa d'òpera, va reflexionar Rick. Aquest és un altre avantatge que tinc sobre Dave; sentir més interès per la cultura.</p>
<p>Ho intentaré amb un altre replicant abans de demanar ajut a Rachael, va decidir. Si la senyoreta Luft resulta massa competent... Però tenia la intuïció de que no seria així. El més perillós era Polokov. La resta, sense saber que algú els perseguia, caurien l'un darrera l'altre.</p>
<p>Mentre descendia cap a l'ampli i guarnit teatre de l'Òpera, va cantar en veu alta un popurri d'àries amb paraules pseudo-italianes improvisades en el moment. Fins i tot sense un controlador d'ànims Penfield a mà el seu esperit estava ple d'optimisme, d'àvida i joiosa anticipació.</p>
</body>
</html>