Somien els androides amb ovelles elèctriques? (en anglès: Do Androids Dream of Electric Sheep?) és una novel·la curta, pertanyent al gènere de la ciència-ficció, escrita en 1968 per Philip K. Dick (1928-1982). La del cinema de ciència-ficció, Blade Runner, dirigit per Ridley Scott el 1982 es basa en aquesta novel·la. Dick va morir aquell mateix any, abans que s'estrenés la pel·lícula. L'acció se situa en un món cobert de pols radioactiva, després d'una guerra nuclear que ha matat gairebé tots els animals, per la qual cosa la gent té animals elèctrics. El protagonista és Rick Deckard, un ex-policia i expert Blade Runner (encara que a la novel·la no té aquest nom, sinó el de «caçarecompenses»), que ha d'eliminar a un grup de Nexus 6 —androides d'última generació gairebé idèntics a éssers humans— que ha arribat fins a la Terra, fugint des d'una colònia espacial a causa de les terribles condicions de vida a què estaven sotmesos. La novel·la, un dels clàssics de Dick, tracta temes com l'imprecís límit entre l'artificial i el natural, la decadència de la vida i la societat, i aborda diversos problemes ètics sobre els androides. També, donat la seva estètica i descripcions d'un món destruït, abandonat, on la tecnologia és omnipresent, se la pot emmarcar en el gènere del cyberpunk. (extret de viquipèdia)