CAPÍTOL V
El petit feix de llum blanca il·luminava l'ull esquerre de Rachael Rosen. El disc de malla metàl·lica estava adherit a la seva galta. La noia semblava serena.
Rick Deckard estava assegut en una posició que li permetia llegir els dos mesuradors de l'aparell Voigt-Kampff.
—Descriuré una sèrie de situacions socials, i vostè expressarà la seva reacció al més ràpidament que pugui. Mesuraré el temps, per descomptat.
—I també per descomptat, el que jo digui no tindrà importància. Només comptarà la reacció capil·lar i la del múscul ocular. Però igualment respondré. Vull passar per això i... Endavant, senyor Deckard.
Rick va escollir la pregunta número tres.
—Li regalen una cartera de pell de vedell pel seu aniversari —immediatament les agulles van saltar a la zona roja, i després van regressar.
—No l'acceptaria —va respondre Rachael—. I denunciaria a la policia a la persona que me la regalés.
Després de fer una anotació, Rick va passar a la pregunta número vuit de l'escala de perfils del Voigt-Kampff.  
—Té vostè un fill petit que li ensenya la seva col·lecció de papallones, i també el pot on les mata.
—El duria al metge —la veu de Rachael era baixa però ferma. De nou les agulles es van moure, però menys. Rick va fer la corresponent anotació i va preguntar:
—Està veient la TV. De sobte se'n adona que una vespa avança pel seu braç.
—La mataria —va respondre Rachael; aquesta vegada les agulles a penes van enregistrar una dèbil i curta tremoló.
Rick va escriure la seva observació i va escollir curosament la pregunta següent.
—Troba en una revista la foto de pàgina sencera i a tot color d'una noia nua —es va aturar.
—És un test per saber si sóc androide o si sóc homosexual —va preguntar asprament Rachael. Les agulles no es van bellugar.
—Al seu marit li agrada la foto —va continuar Rick; no hi va haver resposta. I va afegir—: La noia està estirada boca avall sobre una enorme i bellíssima pell d'ós —els mesuradors no van registrar canvis, i Rick va pensar: una resposta d'androide, no se'n ha adonat de l'element principal, la pell d'animal mort. Es concentra en d'altres factors—. El seu marit penja la foto a la paret del seu estudi —va concloure. Llavors la reacció es va manifestar.
—Certament no li ho permetria —va dir Rachael.
—Està bé —va assentir Rick-. Ara està vostè llegint una novel·la escrita en els vells temps, abans de la guerra. Els personatges visiten el moll de pescadors de San Francisco. Tenen gana i entren en un restaurant. Un d'ells demana llagosta, el xef llença una llagosta en una olla d'aigua bullint a la vista dels personatges.
—Déu meu —va dir Rachael—. Però això és terrible, depravat. Com poden fer això? Vol vostè dir una llagosta viva?
Les agulles van romandre immòbils. La resposta era formalment correcta, però simulada.
—Ha llogat una cabana de troncs de pi a la muntanya —va continuar Rick—. La zona es encara verda. A la cabana hi ha una gran llar de foc.
—Sí —va respondre Rachael, impacient.
—Algú ha penjat antics mapes a les parets, gravats per Currier i Ives. Sobre la llar de foc hi ha un cap de cérvol amb grans astes. La gent que l'acompanya admira la decoració de la cabana i entre tots decideixen...
—Jo no, si és que hi ha un cap de cérvol —va interrompre Rachael. Però els mesuradors van mostrar un moviment que no sobrepassava la zona verda.
—Ha quedat vostè embarassada —va dir Rick— d'un home que li ha promès matrimoni. Però ell se'n va amb una altra, amb la seva millor amiga. Vostè avorta i…
—Mai de la vida ho faria —va respondre Rachael—. I per altra banda tampoc no es pot. La condemna és a perpetuïtat i la policia vigila permanentment.
Les dues agulles es van desplaçar al vermell amb violència.
—Com ho sap? Com sap que és difícil obtenir autorització per a avortar? —va preguntar Rick, amb curiositat.  
—Tothom ho sap —va respondre Rachael.
—M'ha semblat que parlava vostè per experiència personal.
—Rick va mirar els indicadors, que mostraven intenses fluctuacions—. Una més. Ha sortit amb un home que la invita a anar a casa seva. Una vegada allà li ofereix una copa. Mentre està amb el vas a la mà, dempeus, veu el dormitori: està atractivament decorat amb pòsters de curses de toros, i s'acosta a mirar. Ell la segueix, tanca la porta, l'envolta amb el braç i li diu…
—Què és un pòster de curses de toros? —va interrompre Rachael.
—Un dibuix, generalment molt gran, de colors, que mostra a un torero amb la seva capa i a un toro que intenta atacar-lo —Rick va dubtar—. Quina edat té vostè? —podria ser un factor important.
—Divuit anys —va contestar Rachael—. Està bé: ell tanca la porta i m'abraça. Què diu llavors?
—Sap vostè com acabaven les curses de toros?
—Em figuro que algú quedava ferit…
—Sempre mataven el toro, al final —Rick va esperar, observant les agulles, que a penes van bategar amb inquietud; la reacció havia estat feble—. Una pregunta final, en dues parts —va afegir—. Vostè veu una antiga pel·lícula a la TV, anterior a la guerra. Els participants en un banquet mengen ostres crues.
—Ugh —va dir Rachael. Les agulles es van bellugar vivaçment.
—L'entrant consisteix en gos bullit, farcit d'arròs—va continuar Rick. El desplaçament de les agulles va ser menor—. Per vostè les ostres són menys acceptables que la carn de gos? Evidentment no —va deixar el seu bolígraf, va apagar el feix de llum i li va extreure de la galta el disc adhesiu—. Vostè és un androide —va dir—. Aquest és el resultat del test —va afegir, dirigint-se a “ella” i a Eldon Rose, que el mirava amb retorçada inquietud.  
La cara del vell es contreia plàsticament de fúria. Rick va prosseguir amb la seva indagació.:
—És així, veritat? —no hi va haver resposta de cap dels Rosen—. Els nostres interessos no estan en conflicte —va afegir, raonablement—. Que el test de Voigt-Kampff funcioni bé és tan important per vostès com per mi.
—Ella no és un androide —va dir Rosen.
—No m'ho crec —va respondre Rick.
—Per què hauria de mentir? —va preguntar Rachael amb vehemència—. En tot cas mentiríem a l'inrevés.
—Vull una anàlisi de medul·la òssia —va contestar Rick—. És possible determinar orgànicament si algú és o no un androide. Sé que és llarg i dolorós, però...
—Legalment —va dir Rachael—, no puc ser obligada a sotmetre'm a una anàlisi de medul·la. Això ha estat establert pels tribunals; seria auto-inculpació. I de totes formes, en una persona viva —no en el cas d'un androide retirat— porta llarg temps. Vostè pot aplicar aquest maleit test de perfil de Voigt-Kampff gràcies als especials, als que s'ha de vigilar constantment, i mentre el govern ho fa les agencies policials l'utilitzen dissimuladament. Però el que ha dit vostè abans és veritat: aquest és el final del test —la noia es va aixecar, es va apartar i es va aturar d'esquena a ell, amb les mans als malucs.
—La qüestió no és la legalitat de l'anàlisi de medul·la òssia —va dir Eldon Rosen amb veu ronca—, sinó el fracàs del test d'empatia en el cas de la meva neboda. Puc explicar-li per què les seves respostes són les d'un androide. Rachael va créixer a bord del Salader 3. Va néixer allí, i durant catorze dels seus divuit anys només va saber de la Terra allò que va trobar a la videoteca i el que la resta de la tripulació, nou adults, li va explicar. I després, com recordarà, quan la nau havia recorregut la sisena part del camí a Pròxima, va iniciar el retorn. Si no, Rachael hauria hagut d'esperar fins a una edat molt major per conèixer la Terra.
—Vostès m'haurien retirat —va afegir Rachael per sobre l'espatlla—. En una batuda policial m'haguessin matat. Ho vaig saber des que vaig arribar-hi, fa quatre anys. Aquesta no és la primera vegada que m'apliquen el Voigt-Kampff. En realitat, poques vegades surto d'aquest edifici. El perill és enorme, a causa dels controls de trànsit o els punts de control mòbil de masses per enxampar especials sense classificar.
—I androides —va acabar Eldon Rosen—. Encara que, naturalment, això no se li diu a la població. Se suposa que ha d'ignorar la presència d'androides a la Terra.
—No crec que n'hi hagi —va respondre Rick—. Sens dubte la policia els ha agafat tots, tant aquí com a la Unió Soviètica. Ara la població és petita. I tard o d'hora tothom ha de passar per algun punt de control establert a l'atzar.
De totes maneres, aquella era la idea.
—Quines són les seves instruccions en el cas de que el test classifiqui com a androide un ésser humà? —va preguntar Eldon Rosen.
—Això es un assumpte del departament —Rick va començar a guardar el seu equip al maletí, mentre els Rosen el miraven en silenci—. Però, naturalment, dec cancel·lar tota prova subsegüent. Si ha fallat una vegada no té cap sentit continuar —va tancar d'un cop el maletí.
—Podríem haver-lo estafat —va dir Rachael—. Res no ens obligava a admetre que el resultat hagi estat incorrecte en el meu cas. O l'obtingut amb els altres nou subjectes escollits. Ja ens hauria estat bé deixant-lo seguir amb les proves sense dir res.
—Jo hagués insistit en que em proporcionessin una llista prèvia, en sobre tancat, per comparar els resultats i obtenir una confrontació congruent.
Però no l'hauria obtinguda, va pensar. Bryant tenia raó. Gràcies a Déu que no he seguit caçant androides sobre la base del test.
—També nosaltres vam pensar que ho faria —va observar Eldon Rosen mirant Rachael, que assentia—. Havíem estudiat aquesta possibilitat —va reconèixer.
—Aquest problema prové de la seva forma d'operar, senyor Rosen —va dir Rick—. Ningú no va obligar la seva organització a desenvolupar els robots humanoides fins a un punt en que…
—Nosaltres produïm el que desitgen els colons —va dir Eldon Rosen—. Hem seguit el principi consagrat subjacent a tota operació comercial. Si la nostra empresa no hagués construït models cada vegada més humans, altres firmes del sector ho haurien fet. Coneixíem els riscos existents quan varem desenvolupar la unitat cerebral Nexus-6. Però el seu test de Voigt-Kampff ja era un fracàs abans de que distribuíssim els nous androides. Si vostè s'hagués equivocat en classificar un androide Nexus-6 com a androide, si l'hagués classificat com a un ésser humà... Però no és això el que ha passat —la seva veu era dura i penetrant —. El departament policial a que vostè pertany, així com d'altres, pot haver retirat, i és probable que ho hagi fet, a veritables éssers humans amb capacitat empàtica no desenvolupada, com la meva neboda. La seva posició, senyor Deckard, és molt greu en termes morals. La nostra no ho és pas.
—En altres paraules —va dir agudament Rick—, no em concedirà vostè la possibilitat d'aplicar el test ni a un sol Nexus-6. Per a anticipar-s'hi ha presentat en primer lloc a aquesta noia esquizoide.
I el meu test ha estat derrotat, va pensar. Devia haver-me negat. Però ara és massa tard.
—L'hem enredat, senyor Deckard —va dir Rachael Rosen amb veu serena i raonable; es va girar cap a ell, llavors, i va somriure.
Encara no acabava d'entendre com la Rosen Association havia aconseguit enganyar-lo tan fàcilment. Una corporació gegantina com aquella atresorava molta experiència, posseïa en realitat una mena de ment col·lectiva. Eldon y Rachael Rosen eren tan sols els portaveus d'aquella entitat múltiple. El seu error, evidentment, havia consistit en considerar-los com a simples individus. Era un error que no tornaria a cometre.
El seu cap, l'inspector Bryant —va dir Rosen—, trobarà difícil d'entendre com va ser que vostè ens va permetre d'anul·lar el seu mètode de prova abans de començar el test —va assenyalar al sostre, i Rick va veure la lent d'una càmera. L'error comès amb els Rosen havia estat enregistrat—. Crec que el més convenient per tothom —va afegir Eldon— serà que ens asseiem i… Podem arribar a un acord, senyor Deckard —va fer un gest afable—. No hi ha motiu de preocupació. El model d'androide Nexus-6 és un fet. Així ho reconeixem a la Rosen Association, i crec que ara també ho reconeix vostè.
Rachael es va inclinar sobre Rick.
—Li agradaria tenir un mussol?
—Dubto que mai en pugui tenir un —però comprenia perfectament el que ella volia dir, sabia quina transacció es proposava dur a terme la Rosen Association. Una tensió d'una naturalesa que mai no havia sentit abans, es va manifestar en el seu interior; esclatava, suaument, en cada part del seu cos. Va sentir el conflicte, la consciència del que estava succeint es va apoderar d'ell per complet.
—Però això és precisament el que desitja, un mussol —va dir Eldon Rosen, que va mirar interrogativament la seva neboda—. Crec que no comprèn.
Per descomptat que comprèn va dir ella—. Sap amb tota exactitud on porta això. No és així, senyor Deckard? —va tornar a inclinar-se sobre ell, tant que Rick va percebre una suau fragància i potser la seva calidesa—. Doncs pràcticament ho ha aconseguit, senyor Deckard, podríem dir que el mussol ja és seu —i va afegir, dirigint-se al seu oncle—: És un caçarecompenses, recordes? Per tant viu de les recompenses que guanya, i no només del sou. No és així, senyor Deckard?
Rick va assentir.
—Quants androides s'han escapat aquesta vegada? —va preguntar Rachael.
—Originalment eren vuit. Dos ja han estat retirats. No per mi.
—Quant rep per cada androide?
—Depèn —va respondre Rick, arronsant-se d'espatlles. Rachael va continuar:
—Si no disposa d'un test no té forma d'identificar els androides ni, per consegüent, de cobrar les seves recompenses. Així que si abandona l'escala de Voigt-Kampff…
—Una altra de nova la reemplaçarà —va dir Rick—. Ja ha passat abans —Exactament tres vegades. Pero aquesta era diferent, perquè el nou test, l'instrument analític més modern, ja estava aquí, no hi havia hagut cap lapse.
—Naturalment, el test de Voigt-Kampff acabarà per ser antiquat —va dir Rachael—. Però encara no. Estem convençuts de que és apte per distingir els models equipats amb el Nexus-6 i voldríem que, en la seva peculiar feina, continués vostè treballant sobre aquesta base —la noia el mirava intensament, gronxant-se endavant i endarrere, els braços creuats. Tractant d'entendre la seva reacció.
—Digues-li que pot quedar-se amb el mussol —va grinyolar Eldon Rosen.
—Així és —va dir Rachael, sense deixar de mirar-lo—. El que ha vist al terrat. Scrappy. Però si aconseguim un mascle ha de permetre que s'aparelli amb ella. I que quedi ben clar que la descendència serà nostra.
—Dividirem la niuada —va proposar Rick.
—No —va dir instantàniament Rachael, i Eldon Rosen va negar amb el cap en senyal de suport a la seva neboda—. D'aquesta manera mantindria drets sobre l'única estirp de mussols fins a la fi dels temps. I hi ha una altra condició: no pot cedir-lo en herència. A la seva mort, tornarà a mans de la Rosen Association.
—Això sembla una invitació a que em matin —va contestar Rick—. Bona forma de recuperar immediatament el mussol... No puc acceptar. És massa perillós.
—Vostè és un caçarecompenses —va dir Rachael—. Sap utilitzar una arma làser. En aquest precís instant en porta una. Si no és capaç de defendre's, com pensa retirar els sis replicants Nexus-6 restants? Són bastant més intel·ligents que els vells W-4 de la Gozzi Corporation.
—Però jo els caço a ells —va replicar Rick—. En canvi, si accepto la clàusula de reversió, algú em caçaria a mi —no li agradava la idea de que el perseguissin. Havia vist l'efecte que això provocava inclús en els androides.  
—Està bé —va dir Rachael—. Cedirem en aquest punt, i podrà llegar el mussol als seus descendents. Però insistim en conservar la niuada completa. Si no està d'acord amb això torni a San Francisco, reconegui davant els seus superiors que el test de Voigt-Kampff, al menys en la forma en que vostè l'aplica, no pot distingir entre un replicant i un ésser humà. I després busqui's una altra feina.
—Voldria una mica de temps per decidir —va dir Rick.
—Està bé —va respondre Rachael, i va mirar el seu rellotge—. Pot quedar-se aquí.
—Mitja hora —va afegir Eldon Rosen, com a aclariment.
Ambdós Rosen es van dirigir cap a la porta.
Ells ja havien parlat, va pensar Rick. Ara li corresponia a ell donar una resposta. Quan Rachael es disposava a tancar la porta, Deckard li va parlar amb duresa:
—Se les ha arreglat perfectament per a enxampar-me. Tenen la prova de que m'he equivocat amb vostè. Saben que la meva feina depèn del test de Voigt-Kampff. I a més a més està aquell maleït mussol.
—El seu mussol —va dir Rachael—. Recorda? Li lligarem la seva adreça a la pota i l'enviarem a San Francisco. El trobarà a casa seva quan torni del treball.
—Un moment —va dir Rick.
—Ja ha pres la seva decisió? —va preguntar Rachael, detenint-se a la porta.
—Vull —va dir obrint el seu maletí— fer-li una altra pregunta del Voigt-Kampff. Rachael va mirar al seu oncle, que va assentir. De mala gana, va tornar a asseure's com abans.
—Per què? —va preguntar amb les celles elevades pel desgrat i també pel temor. Rick va notar, professionalment, la seva tensió esquelètica.
Novament va dirigir el feix de llum a l'ull dret de la noia i va col·locar el disc adhesiu en contacte amb la seva galta. Rachael estava rígida. La seva expressió d'extrem disgust no havia desaparegut.
—El meu maletí —va dir Rick mentre hi recercava els formularis del Voight-Kampff—. És maco, oi? Es del departament.
—Si, eh? —va respondre Rachael, absent.
—És de pell de bebè —va afegir Rick, acariciant la pell negra del maletí—. Cent per cent genuïna —va veure com després d'una pausa les agulles van començar a bellugar-se amb frenesí. La reacció havia arribat tard. Ell coneixia el temps exacte de reacció, en fraccions de segon. Sabia que hi podia haver demora—. Gràcies, senyoreta Rosen. Això era tot —va recollir de nou el seu equip.
—Se'n va? —va preguntar Rachael.
—Sí. He acabat. Cautelosament, Rachael va preguntar:
—I què passa amb els altres nou subjectes?
—El test ha funcionat correctament en el seu cas —va explicar Rick—. D'això puc deduir que evidentment encara és efectiu —es va dirigir a Eldon Rosen, que es desplomava taciturn junt a la porta—: Ella ho sap? —de vegades no era així, en moltes ocasions se'ls dotava d'una memòria falsa, amb l'errònia esperança de que alterés les reaccions davant el test.
—No —va contestar Eldon Rosen—. L'hem programada completament. Però crec que cap al final ha començat a sospitar —va dir a la noia—: No va ser així quan ell et va demanar una nova prova?
Rachael, molt pàl·lida, va assentir.
—No tinguis por d'ell —li va dir Eldon Rosen—. No ets un androide escapat il·legalment. Ets propietat de la Rosen Association, que t'utilitza com a mostra per a les vendes a futurs emigrants —es va acostar a la noia i va recolzar la mà a la seva espatlla. Rachael es va apartar del contacte.
—És veritat —va observar Rick—. No la retiraré, senyoreta Rosen. Bon dia —va començar a caminar cap a la porta i es va aturar—. El mussol és real?
Rachael va dirigir una ràpida mirada al seu oncle.
—De totes formes se'n va —va contestar Rosen—. És igual, el mussol és artificial. No queden mussols.
—Hmmm —va murmurar Rick, mentre sortia al passadís. Ningú va dir res més. No hi havia res a dir. Així funcionen els grans fabricants d'androides, es va dir Rick. D'una manera sinuosa que mai no havia observat anteriorment. Demostraven un tipus nou de personalitat, complexa i estranya. No era difícil d'entendre que la justícia tingués dificultats am el Nexus-6
El Nexus-6. Finalment l'havia conegut. Rachael era un Nexus-6, sense cap dubte. El primer androide d'aquest tipus que he vist, es va dir. I poc havia faltat per a que els Rosen minessin la nostra confiança en el test de Voigt-Kampff, únic instrument que permet descobrir-los. Per poc no ho havien aconseguit. La Rosen Association havia fet un bon treball, o si més no un bon intent, per defendre els seus productes.
I jo haig d'enfrontar altres sis, per acabar la feina, va reflexionar Rick. Es guanyaria cada centau d'aquelles recompenses.
Suposant que arribés viu al final.