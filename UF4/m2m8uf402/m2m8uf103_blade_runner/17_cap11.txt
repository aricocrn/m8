CAPÍTOL XI
Suposo que sí —va dir Garland. Va assenyalar amb un dit al caçarecompenses Phil Resch—. Però l'aviso d'una cosa: no li agradarà a vostè el resultat del test.
—Potser sap quin serà? —va preguntar Resch, visiblement sorprès i una mica disgustat.
—Amb absoluta seguretat —va contestar l'inspector Garland.
—Està bé. Pujaré a buscar l'equip del test de Boneli —es va dirigir a la porta, la va obrir i va dir—: Tornaré en uns minuts.
Va desaparèixer pel passadís i la porta es va tancar.
L'inspector Garland va obrir el calaix dret del seu escriptori, va buscar alguna cosa i va treure un tub làser que va fer girar fins que va apuntar a Rick.
—Això no canviarà les coses —va dir Rick—. Resch ordenarà una anàlisi post-mortem del meu cos, com el que li han fet a Polokov. I seguirà insistint en que vostè i ell mateix se sotmetin al... Com es diu? Test d'Arc Reflex de Boneli.
El tub làser no va canviar de posició.
—Avui ha sigut un mal dia —va dir Garland—. Especialment des que va entrar Crams amb vostè. Vaig tenir una intuïció, i per això vaig intervenir —va abaixar l'arma poc a poc; per fi es va arronsar d'espatlles, la va guardar novament al calaix, el va tancar i es va posar la clau a la butxaca.
—Què demostraran els tests? —va preguntar Rick.
—El maleït idiota de Resch... —va dir Garland.
—Realment, no ho sap?
—No, no ho sap. No té la menor idea. D'altre manera no podria treballar com a caçarecompenses. És una professió per a éssers humans, no per a androides —Garland va assenyalar el maletí de Rick—. Conec a tota la resta de sospitosos als que vostè devia sotmetre al test i retirar —va fer una pausa i va continuar—: Tots vam venir de Mart en la mateixa nau. Resch no. Es va quedar allà una setmana més, mentre li ajustaven la memòria sintètica.—Llavors va callar. O la cosa va callar.
—I què farà quan ho sàpiga? —va preguntar Rick.
—No tinc ni idea —va respondre Garland—. Des del punt de vista intel·lectual serà interessant saber-ho. Pot matar-me, matar-se o potser el mati a vostè. Pot matar a qualsevol, humà o androide. He sentit dir que aquestes coses passen quan un androide posseeix una memòria sintètica i creu que és un ésser humà.
—Però vostè està dispost a córrer el risc
—Escapar ja era un risc. I també venir a la Terra, on ni tan sols se'ns considera animals, on un cuc és més desitjable que tots nosaltres junts —Garland, empipat, s'estirava del seu llavi inferior—. Vostè s'hi trobaria en millor posició si Resch aconseguís superar el test. Llavors el resultat seria predictible: per a ell jo seria un replicant que és precís retirar l'abans possible. Però no serà així, i vostè correrà tant perill com jo, Deckard. Sap vostè per què em vaig equivocar? No sabia que Polokov era un androide. Deu d'haver arribat abans. Sens dubte ha estat així. En un altre grup, sense el menor contacte amb el nostre. Ja estava còmodament instal·lat a la WPO quan nosaltres vam arribar. I jo vaig demanar una anàlisi que no devia haver demanat. Sens dubte, Crams va cometre el mateix error.
—Polokov va estar a punt de liquidar-me —va observar Rick.
—Sí, tenia alguna cosa especial. No crec que tingués el mateix model d'unitat cerebral que nosaltres. La seva devia estar alterada o retocada fins a alterar-ne l'estructura de tal forma que ens era desconeguda fins i tot a nosaltres. Fos com fos, el resultat era molt bo. Gairebé massa bo.
—Quan he trucat a casa —va dir Rick—, no he aconseguit comunicació. Per què?
—Totes les línies de videòfons són internes i estan connectades amb diversos despatxos dins l'edifici. Aquesta és una empresa homeostàtica, Deckard; un sistema tancat separat de la resta de San Francisco. Coneixem als altres, però ells no ens coneixen. De vegades alguna persona aïllada arriba fins aquí, o portem a algú, com vam fer amb vostè, per protegir-nos —va assenyalar convulsivament la porta—. Aquí ve Phil Resch, molt content amb el seu equip Boneli portàtil. No és encisador? I només aconseguirà destruir la seva pròpia vida, la meva i possiblement també la seva.
—Els androides no semblen capaços d'emparar-se els uns als altres en moments difícils.
—Té vostè raó. Aparentment manquem d'un do específic dels humans. Crec que es diu empatia.
Es va obrir la porta. Va aparèixer Phil Resch amb un objecte del que penjaven cables.
—Aquí està —va dir, tancant la porta. Després es va inclinar i ca connectar l'aparell.
La mà dreta de Garland va apuntar a Resch, qui, juntament amb Rick Deckard, es va llançar al terra. Mentre ho feia Resch va disparar el seu tub làser contra Garland.
El raig làser, dirigit amb una precisió que era fruit d'anys d'ensinistrament, va partir el cap de Garland, que va caure sobre l'escriptori. El seu làser miniaturitzat va rodar de la seva mà. El cos va lliscar de la cadira i va caure de costat al terra pesadament.
—No ha tingut en compte que aquesta és la meva feina —va dir Resch, posant-se dempeus—. Puc preveure el que es proposa fer un androide. Suposo que a vostè també li passa —va deixar la seva arma, es va inclinar i va examinar amb curiositat el cos de l'inspector—. Què li ha dit mentre jo no estava?
—Que era un androide. I que vostè —Rick es va interrompre, mentre la seva ment calculava, seleccionava possibilitats i decidia dir una altra cosa— se'n adonaria en uns minuts.
—Res més?
—Que aquest edifici està infestat d'androides.
—Això farà difícil que vostè i jo puguem sortir d'aquí. Per descomptat jo tinc autoritat per sortir quan vull, inclús portant un presoner —va escoltar: no arribava cap soroll de l'exterior—. Crec que ningú ha sentit res. I no hi ha micròfons ni monitors, com hi hauria d'haver —va fregar curosament el cos caigut amb la punta del peu—. És notable la capacitat psiònica que es desenvolupa amb aquest treball. Jo sabia que estava decidit a disparar abans d'obrir la porta. I em sorprèn que no l'hagi matat a vostè.
—Ha estat a punt de fer-ho —va dir Rick—. M'ha apuntat amb un gran tub làser utilitari, però era vostè qui l'amoïnava, no jo.
—L'androide fuig quan el caçarecompenses el persegueix —va dir Resch sense el més lleu humor—. Per cert, vostè hauria de tornar a l'Òpera i sorprendre Luba Luft abans que ningú d'aquí pugui avisar-la. Potser hauria de dir avisar-lo. Els considera vostè com a objectes?
—Abans ho feia —va respondre Rick—. Quan tenia problemes de consciència amb la meva feina. Em preservava pensant que eren objectes. Però ja no és necessari. Està bé. Aniré directament a l'Òpera, suposant que vostè pugui treure'm d'aquí.
—Deuríem posar a Garland a la seva cadira —va dir Resch, i va alçar el cos. El va col·locar a l'escriptori en una postura raonablement natural, si no es mirava de prop. Va prémer la tecla corresponent de l'intercomunicador i va dir—: L'inspector Garland ordena que no se li passin trucades durant mitja hora. Està fent una feina que no admet interrupcions.
—Molt bé, senyor Resch. Phil Resch va deixar anar la tecla i va dir:
—Vaig a emmanillar-lo. Naturalment, serà només mentre estiguem a l'edifici: quan arribem al cotxe aeri quedarà lliure —va extreure unes manilles i les va tancar sobre el canell de Rick i sobre el propi—. Som-hi ara. Acabem amb això —va quadrar les espatlles, va respirar a fons i va obrir la porta del despatx.
Per tot arreu hi havia policies uniformats; cap va parar especial atenció a Phil Resch ni a Rick mentre travessaven el passadís cap a l'ascensor.
—El que em temo és que Garland tingui al coll una d'aquelles peces que avisen de la mort —va dir Resch mentre esperaven—. Però —es va arronsar d'espatlles— l'alarma ja deuria haver sonat. Aquestes coses no valen per res.
L'ascensor va arribar. Diversos homes i dones d'aire vagament policial van descendir i es van dirigir sorollosament pels passadissos a les seves ocupacions sense parar atenció a Rick ni a Resch.
—Creu que el seu departament policial m'acceptaria? —va preguntar Resch mentre les portes de l'ascensor es tancaven i ambdós quedaven aïllats. Va prémer el botó del terrat i l'ascensor va pujar silenciosament—. Després de tot, m'he quedat sense treball, per dir-ho suaument.
Amb cautela, Rick va respondre:
—No hi veig inconvenient, tot i que ja tenim dos caçarecompenses —i va pensar que devia dir-li-ho, que no fer-ho era cruel i poc ètic. Senyor Resch: vostè és un androide. Em treu d'aquest lloc, i aquesta és la seva recompensa. Assabentar-se de que vostè és allò que per a nosaltres dos és una abominació, l'essència mateixa del que ens hem compromès a destruir.
—No aconsegueixo recobrar-me —va dir Phil Resch—. Em sembla impossible. Durant tres anys he estat treballant a les ordres d'un androide. Com és que no vaig sospitar i no vaig fer alguna cosa abans?
—Potser no hagi estat tant de temps. Potser s'han infiltrat recentment.
—Han estat aquí tot el temps. Garland és el meu cap des de l'inici, fa ja tres anys.
—Per el que ell em va dir, van arribar junts, en grup, a la Terra. I això no va ser fa tres anys, sinó fa uns pocs mesos.
—Llavors en algun moment va existir un Garland autèntic —va respondre Phil Resch—, que va ser reemplaçat —el seu rostre prim es va tòrcer, esforçant-se per comprendre—. En cas contrari, dec pensar que m'han col·locat un sistema de falsa memòria, i que la meva idea de tres anys amb Garland és un record imprès —la seva cara estava convulsada pel creixent patiment—. Però només als androides els hi posen memòries sintètiques, el mètode s'ha revelat ineficaç en els éssers humans.
L'ascensor es va aturar. Les portes es van obrir. En front s'hi trobava el mínim aeroport del departament policial. L'única presència era la dels cotxes aeris aparcats.
—Aquest és el meu cotxe —va dir Phil Resch obrint la porta i urgint Rick a entrar. Assegut davant els comandaments va engegar el motor i un moment més tard s'elevaven amb direcció nord, cap a l'Òpera. Resch, preocupat, conduïa impulsat pels seus reflexos. La seva atenció estava centrada en una sèrie de reflexions cada vegada més ombrívoles...
—Escolti, Deckard —va dir de sobte—. Després de retirar a Luba Luft voldria que vostè... Ja sap —la seva veu ronca i turmentada va esclatar—: Que m'apliqui el test de Boneli o el d'empatia. Tinc necessitat de saber.
—Podem ocupar-nos d'això més tard —va respondre evasivament Rick.
—No vol fer-ho, oi? —Phil Resch el va mirar amb perspicàcia—. Penso que vostè sap quin serà el resultat. Alguna cosa li ha dit Garland, algun fet que jo ignoro.
—Serà difícil, inclús per als dos junts, resoldre el cas de Luba Luft. Jo sol mai podria. Deuríem atendre a això abans de res.
—No és només una falsa memòria —va dir Resch—. Jo tinc un animal, no un pseudo-animal sinó un de veritat, un esquirol. I estimo a aquest esquirol, Deckard. Tots els matins li dono de menjar i netejo la seva gàbia. I per la nit, quan torno de la feina, la deixo en llibertat pel pis i ella corre per tot arreu. Té una roda a la gàbia. Alguna vegada ha vist córrer un esquirol dins d'una roda? Corra i corra, i la roda gira, però l'esquirol sempre està al mateix lloc. I tot i així, a Buffy això li agrada.
—Suposo que els esquirols no són gaire intel·ligents —va dir Rick.
Van continuar el viatge en silenci.