CAPÍTOL XVIII
Porta aquí la resta de les coses —va ordenar Pris a J. R. Isidore—. Vull particularment la TV, per veure l'anunci especial de Buster.
—Sí —va afegir Irmgard Baty, amb els ulls brillants com els d'un ocell—. Necessitem la TV. Fa temps que esperem aquest anunci, i ara falta poc.
—El meu aparell agafa el canal del govern —va dir Isidore.
Des d'un angle del menjador, assegut a una butaca com si pensés quedar-se allà permanentment, com si de la butaca hagués fet la seva casa, Roy Baty va eructar i va dir amb paciència:
—És a l'Amic Buster i els seus Simpàtics Amics, a qui volem veure, Iz. O prefereixes que et digui J. R.? Sigui com sigui, ho entens? Llavors, aniràs a buscar una altra TV?.
Isidore va recórrer el passadís solitari i ressonant fins a les escales. Encara no s'havia esvaït en ell la potent fragància de la felicitat, la sensació de ser útil per primera vegada en la seva apagada vida. Ara, hi ha persones que depenen de mi, es va dir encantat mentre baixava els polsosos esglaons. I serà maco tornar a veure l'Amic Buster a la TV, en comptes d'escoltar-lo a la ràdio del camió de la botiga. I avui l'Amic Buster ha de revelar el seu anunci especial, meticulosament documentat. Així que, gràcies a Pris i a Roy i a Irmgard podré veure la presentació d'una notícia que és probablement la més important en molt de temps. Què et sembla!, es va dir a si mateix.
La vida, per a J. R. Isidore, havia cobrat definitivament un nou impuls.
Va entrar a l'antic apartament de Pris, va desconnectar la TV i l'antena. El silenci era penetrant, i va sentir que els seus braços s'afeblien. En absència de Pris i del's Baty s'esvaïa, es tornava estranyament semblant a la TV inerta que acabava de desconnectar. Un ha de viure amb d'altres persones per viure de veritat, va pensar. Abans de que arribessin, podia viure sol; ara tot havia canviat, i no hi havia possibilitat de retrocés. No es pot anar i tornar entre la gent i la no-gent. Amb un cert temor es va dir: depenc d'ells, gràcies a Déu que s'han quedat.
Farien falta dos viatges per pujar totes les pertinences de Pris. Alçant l'aparell va decidir dur-lo abans que les maletes i l'altre roba.
Pocs minuts després estava a dalt. Amb els dits adolorits, va deixar la TV sobre una taula baixa del seu menjador. Pris i els Baty miraven impassibles.
—Tenim un bon senyal, en aquest edifici —va dir panteixant, mentre endollava el cable i l'antena—. Quan solia veure l'Amic Buster i els seus...
—Encén la TV i no parlis més —va dir Roy Baty. Ho va fer i va tornar a la porta.
—Un viatge més serà suficient —s'entretenia, escalfant-se el cor amb la seva presència.
—Està bé —va respondre Pris, distreta.
Isidore va sortir. Crec que s'aprofiten de mi, en certa manera, va pensar. Però tant em fa. És bo tenir amics, a pesar de tot.
Al pis inferior, va recollir les robes de la noia, les va introduir a les maletes i va tornar al passadís i a les escales.
De sobte, un esglaó més endavant, va veure alguna cosa petita que es movia entre la pols. Va deixar caure les maletes i va treure un pot de plàstic que, com tothom, duia sempre per a aquests afers. Era una aranya. Amb els dits tremolosos, la va empentar cap al pot i va ajustar la tapa, foradada amb una agulla.
A dalt, a la porta del seu apartament, es va aturar per recuperar l'alè.
—Sí, amics. Aquest és el moment. Aquí l'Amic Buster, qui espera i confia que tots estigueu ansiosos per compartir un descobriment que he realitzat, i que he fet verificar per un equip d'investigadors capacitats durant tota la setmana passada. Aquí està, amics.
—He trobat una aranya —va dir John Isidore. Els tres androides el van mirar, desviant per un instant l'atenció de la pantalla de TV.
—A veure —va dir Pris, estenent la mà.
—Calleu quan parla Buster —va dir Roy Baty.
—Mai he vist una aranya —va respondre Pris. Va agafar el pot de medecines i va mirar la criatura que hi havia dins—. Totes aquestes potes... Per què necessita tantes potes, J R.?
—Així estan fetes les aranyes —va dir Isidore. El seu cor bategava fortament i respirava amb dificultat—. Tenen vuit potes.
—Vuit? —va preguntar. Irmgard Baty—. I no podria caminar amb quatre? Talla-li quatre i veiem —impulsivament va obrir la seva bossa i va treure unes tisores d'ungles, brillants i esmolades, que va donar a Pris.
J. R. Isidore va experimentar un insondable terror.
Pris va dur a la cuina el pot i es va asseure davant la taula de J. R. Isidore. Va obrir la tapa i va deixar caure l'aranya.
—Probablement no podrà córrer tan ràpid..., però de totes formes aquí no tindria res per caçar —va dir—. Es morirà de totes formes —es va disposar a utilitzar les tisores.
—Si us plau —va dir Isidore.
Pris va alçar la vista amb curiositat.
—Té cap valor?
—No la mutili —va dir feixugament, implorant, Isidore. Pris va tallar una de les potes de l'aranya. Al menjador, Buster deia:
—Mireu aquesta ampliació d'una part del paisatge. Aquest és el cel que veieu habitualment. Un moment; aquí està Earl Parameter, cap del meu equip d'investigadors, que explicarà un descobriment que deixarà el món parat.  
Pris va tallar una altra pota, contenint l'aranya amb el caire de l'altra mà. Somreia.
—Grans ampliacions de les imatges de vídeo —deia una altra veu a la TV—, sotmeses a una rigorosa anàlisi al laboratori, revelen que aquest fons gris de cel i lluna diürna sobre el que es mou Mercer, no només no pertany a la Terra sinó que és artificial.
—T'ho estàs perdent —va dir Irmgard, corrent a la cuina en busca de Pris. Va veure el que aquesta havia començat a fer i va afegir—: Pots fer això més tard. El que diuen és importantíssim; demostra que tot el que creiem...
—Silenci —va dir Roy Baty.
—... és veritat —va concloure Irmgard.
—La “lluna” està pintada —deia la TV—; a les ampliacions, una de les quals poden veure ara a les seves pantalles, es distingeixen les pinzellades. I hi ha inclús proves de que els matolls salvatges i el terra lúgubre i estèril són també trucs —i potser també les pedres que persones invisibles llancen a Mercer siguin falses—. És molt possible en veritat que aquestes "pedres" siguin d'un plàstic relativament tou, per no causar ferides.
—En altres paraules —va interrompre l'Amic Buster—, Wilbur Mercer no pateix cap sofriment.
El cap de l'equip d'investigadors va continuar:
—Finalment, senyor Buster, hem aconseguit descobrir a un vell especialista en efectes especials de Hollywood, un tal senyor Wade Cortot, qui ha assegurat que la figura de Mercer ben bé podria ser la d'un actor de segon ordre d'un estudi de so. Cortot ha arribat a declarar que reconeixia l'estudi com un pertanyent a un cineasta de segona fila amb el que ell va tenir tractes fa unes quantes dècades.
—Per tant, i d'acord amb Cortot —va subratllar l'Amic Buster—, no hi ha pràcticament cap dubte.
Pris havia amputat ja tres potes a l'aranya, que es movia penosament per la taula de la cuina buscant en va un camí cap a la llibertat.
—Amb franquesa, vam creure el que deia Cortot —va afirmar el cap d'investigacions amb veu seca i pedant— i vam passar bastant de temps examinant anuncis on hi apareixien els actors antigament empleats per la avui desapareguda indústria cinematogràfica de Hollywood.
—I van descobrir...?
—Escolta això —va dir Roy Baty.
Irmgard mirava fixament la TV i Pris havia interromput la mutilació de l'aranya.
—Després d'estudiar milers i milers de fotos i pel·lícules, vam poder localitzar un home, ara molt ancià, anomenat Al Jarry, que va treballar en papers menors en nombrosos films anteriors a la guerra. Vam enviar un grup de persones del laboratori a casa de Jarry, a East Harmony, Indiana. Un d'ells descriurà ara el que van trobar —silenci i després una altra veu, igualment pedestre—. La casa està a l'Avinguda Lark, d'East Harmony, en un lloc als afores de la ciutat on no hi viu ningú, tret d'Al Jarry. És una casa bruta i mig esfondrada. Jarry ens va invitar cordialment a entrar, i mentre estàvem en una habitació humida, pudent i plena de kippel, vaig explorar per mitjans telepàtics la ment confusa, bromosa i també farcida de residus d'Al Jarry.
—Escolteu —va dir Roy Baty, assegut a la vora de la butaca, com en disposició de saltar.
—Vaig descobrir que en realitat —va continuar el tècnic—, l'ancià havia participat en una sèrie de filmacions de quinze minuts, en vídeo, per a un client a qui mai no va conèixer. Com havíem previst, les "roques"" eren d'un plàstic semblant a la goma. La sang era ketchup i —el tècnic va riure—l'únic dolor del senyor Jarry va consistir en passar tot un dia sense beure whisky.
—Al Jarry —va dir l'Amic Buster, amb el seu rostre ara a la pantalla—. Molt bé, molt bé. Un vell que ni tan sols en la seva joventut havia fet res que ell o nosaltres poguéssim respectar. Al Jarry va ser després actor en un obscur i repetitiu serial; no sabia llavors, ni sap ara, qui era el seu client. Els partidaris del mercerisme han dit moltes vegades que Wilbur Mercer no és un ésser humà, que en veritat és una entitat arquetípica superior, potser provinent d'una altra estrella. I bé, en cert sentit aquesta opinió s'ha revelat correcta. Wilbur Mercer no és humà, de fet ni existeix. El món en que es representa la seva ascensió es un estudi barat i corrent de Hollywood, convertit en kippel fa molts anys. Llavors, qui és l'autor d'aquest frau contra tot el sistema solar? Penseu en això, amics.
—Potser no ho sabrem mai —va mormolar Irmgard.
—Potser no ho sabrem mai —va dir l'Amic Buster. I no podem determinar, tampoc, quin és el propòsit d'aquesta estafa. Sí, amics, estafa: el mercerisme és una estafa!.
—Penso que ja ho sabíem —va dir Roy Baty—. És evident. El mercerisme va aparèixer...
—Però reflexioneu en això —va continuar l'Amic Buster—. Pregunteu-vos a vosaltres mateixos què és el que el mercerisme fa. Bé, si hem de creure als seus nombrosos practicants, l'experiència fon...
—És l'empatia dels humans —va dir Irmgard.
—... als homes i dones de tot el sistema solar en una sola entitat. Una entitat controlada per la suposada veu telepàtica de “Mercer”. Hi ha prou amb pensar què passaria si una espècie de Hitler en potència, ambiciós, amb sentit polític...
—El problema està en la empatia —va insistir vigorosament Irmgard. Amb els punys tancats es va dirigir a la cuina i va enfrontar a Isidore—. Potser no és la forma de demostrar que els humans poden fer una cosa que nosaltres no podem? Sense l'experiència de Mercer només tenim la paraula dels éssers humans. Només la seva paraula de que senten aquella empatia, aquella cosa compartida, de grup. Com està l'aranya? —es va inclinar sobre l'espatlla de Pris, que estava acabant de tallar una altra pota amb les tisores.
—Ara en té quatre —va empentar l'animal—. No vol moure's. Però pot.
Roy Baty va aparèixer a la porta, respirant amb força, amb expressió de triomf.
—És un fet. Buster ho ha dit clarament, i gairebé tot els éssers humans del sistema ho han degut escoltar. El mercerisme és una estafa. Tota l'experiència de l'empatia, és una estafa —va mirar amb curiositat l'aranya.
—No vol caminar —va dir Irmgard.
—Jo faré que camini —Roy Baty va treure uns mistos, va encendre un i el va acostar més i més a prop de l'aranya, fins que per fi, dèbilment, es va arrossegar.
—Jo tenia raó —va exclamar Irmgard—. No he dit que podia caminar amb quatre potes? —va mirar amb interès a Isidore—. Què et passa? —li va tocar el braç—. No has perdut res, et pagarem el que digui el catàleg de... Com es diu? Sidney. Per què t'has posat així? És per allò del Mercer? Per el que s'ha descobert? Per aquella investigació? Ep, contesta'm —li va colpejar el braç insistentment amb un dit.
—Està molt tocat —va dir Pris—, per què té una caixa d'empatia a l'altra habitació. La utilitzes, J. R.?
—És clar que la utilitza. Tots ho fan, o al menys ho feien. Potser ara comencin a pensar-s'ho millor.
—No crec que això acabi amb el culte a Mercer —va dir Pris—. Però amb tota seguretat, en aquest moment deu haver una quantitat d'humans que se senten infeliços —es va dirigir a Isidore—. Hem esperat durant mesos. Tots sabíem el que Buster estava preparant —va vacil·lar i va afegir—: Per què no dir-ho? Buster és un dels nostres.
—Un androide —va explicar Irmgard—. Ningú no ho sap. Vull dir, els humans.
Pris, amb les tisores, va tallar una pota més a l'aranya. Bruscament, John Isidore la va fer a un costat, va agafar la criatura mutilada i la va dur a la pica. Allà la va ofegar, i mentre, s'ofegaven també la seva ment i les seves esperances, tan ràpidament com l'aranya.
—Està realment pertorbat —va observar nerviosament Irmgard—. Per què no dius alguna cosa, J. R.? També em pertorba a mi que estiguis allà, a la pica, en silenci. No ha dit ni una paraula des que hem encès la TV.
—No és la TV —va respondre Pris—. És l'aranya. No és així, John R. Isidore? Ja se't passarà —va dir-li Irmgard, que havia anat a apagar la TV.
Observant Isidore, còmodament divertit, Roy Baty va dir:
—Ja ha acabat tot, Iz. Vull dir, per al mercerisme —amb les ungles va recollir de la pica el cadàver de l'aranya—. Potser aquesta era l'última aranya —va dir—. L'última aranya viva de la Terra —va reflexionar—. En aquest cas, tot ha acabat també per a les aranyes.
—No... No em trobo bé —va dir Isidore. Va agafar una tassa de l'armari de la cuina, la va sostenir durant un interval... sense saber exactament com de llarg, i llavors va preguntar a Roy Baty:
—El cel, darrere de Mercer, és pintat? No és real?
—Ja has vist les ampliacions a la TV, les pinzellades...
—El mercerisme no ha acabat —va dir Isidore. Als androides els hi passava alguna cosa, alguna cosa terrible, va pensar. I l'aranya. Potser havia estat realment l'última de la Terra, com havia dit Roy Baty. L'aranya se'n havia anat, Mercer se'n havia anat... Isidore va veure la pols i la ruïna estenent-se per l'apartament. Va sentir l'arribada del kippel, del desordre final de totes les formes, de l'absència triomfant, mentre estava allà, dempeus, amb la tassa de ceràmica buida a la mà. Els armaris de la cuina van cruixir i es van trencar, el terra va cedir sota els seus peus.
Estirant-se, va tocar la paret. La seva mà va rompre la superfície. Trossos grisos es van desprendre i van caure, fragments d'arrebossat semblants a la pols radioactiva de l'exterior. Es va asseure a la taula i les potes de la cadira es van torçar com tubs buits i podrits. De seguida es va aixecar, va deixar la tassa i va tractar d'arreglar la cadira, de fer que tornés a la seva forma anterior. Però es va desmuntar entre les seves mans: els cargols que havien subjectat les diferents parts havien sortit i estaven fluixos. Va veure com, sobre la taula, a la tassa li apareixia una esquerda, com s'estenia una fina xarxa de línies i queia un tros i quedava a la vista la matèria interior, que no era vítria.
—Què fa? —va dir la veu d'Irmgard Baty, distant—. Ho està trencant tot! Prou, Isidore!
—Jo no sóc —va respondre ell. Va dirigir-se, trontollant, al menjador, per estar sol. Es va quedar al costat del destrosaat divan i va mirar la paret groga i tacada amb els puntets que les bestioles mortes, que alguna vegada s'havien arrossegat per allí, havien deixat, i altra vegada va pensar en el cadàver de la aranya, amb les seves quatre potes. Tot aquí és vell, va pensar. Fa temps va començar a descompondre's, i ja no s'aturarà. Les restes de l'aranya s'havien apoderat de tot.
En el terra enfonsat hi apareixien ara parts d'animals, el cap d'un corb, unes mans momificades que havien estat alguna vegada parts de mones. No massa lluny hi havia un ase, immòbil, però aparentment encara viu. Si més no, no havia començat a deteriorar-se. Es va dirigir cap a ell, sentint que dèbils ossos, secs com branquetes caigudes, es trencaven sota els seus peus. Però, abans d'arribar a l'ase —una de les criatures que més estimava— un llustrós corb blau va descendir i es va parar al morro de l'animal. No ho facis, va dir en veu alta, i ràpidament va picotejar els ulls de l'ase. Una altra vegada, va pensar, m'està passant altra vegada. M'estaré aquí força temps. Com abans. Sempre és molt llarg, perquè aquí res no canvia mai. Arriba un moment en que ni tan sols la descomposició avança.
Va sentir el murmuri d'un vent sec, i els ossets amuntonats es van trencar. Fins i tot el vent els destrueix, va pensar. Arribats a aquí, immediatament abans de que el temps s'aturi, m'agradaria recordar per on he d'enfilar-me per sortir d'aquí, va pensar. Mirant cap a dalt no va veure res d'on agafar-se.
Mercer, va dir en veu alta. On ets? Aquest és el món-tomba, i estic altra vegada en ell, però aquesta vegada no estàs tu aquí.
Alguna cosa es va moure junt a un dels seus peus. Es va agenollar per mirar i va veure què era el que es movia lentament. L'aranya mutilada avançava amb gran dificultat, amb les potes restants. La va alçar i la va sostenir a la palma de la mà. Els ossos s'han invertit, va pensar. L'aranya ha tornat a viure. Mercer deu ser a prop.  
El vent va bufar amb força, destruint i estellant els ossos restants, però va sentir la presència de Mercer. Vine aquí. Arrossegat a través del meu peu o troba alguna altra manera d'arribar a mi, val? Mercer, va pensar. I cridant, va dir: "Mercer!"
Les herbes salvatges avançaven, penetraven com tirabuixons a les parets, al seu voltant, i les llauraven fins que elles, les herbes, es convertien en les seves pròpies espores. Les espores creixien, i rebentaven l'acer corromput i trossos d'arrebossat que abans havien sigut les parets. Però una vegada esvaïdes les parets, la desolació continuava, la desolació era el únic que quedava. Tret de la figura lleu i borrosa de Mercer. L'ancià el va mirar llavors, amb expressió plàcida.
—El cel està pintat? —va preguntar Isidore—. De veritat hi ha pinzellades que es veuen a les ampliacions?
—Sí —va respondre Mercer.
—No les veig.
—Estàs massa a prop —va dir Mercer—. T'has de col·locar a més distància, com fan els androides. Ells tenen una millor perspectiva.
—I per això diuen que ets un frau?
—Jo sóc un frau —va dir Mercer —. Són sincers. La seva investigació és verídica. Des del seu punt de vista, jo sóc un vell actor jubilat, anomenat Al Jarry. Tot això, totes aquestes revelacions, són certes. Em van entrevistar a casa, com diuen. I els hi vaig dir tot el que desitjaven saber, és a dir, tot.
—I ho del whisky també? Mercer va somriure.
—Sí, és veritat. Van fer un bon treball, i des del seu punt de vista, la revelació de l'Amic Buster ha estat convincent. Els hi costarà d'entendre, això sí, per què res no ha canviat. Perquè tu estàs aquí, i jo també —Mercer va assenyalar amb un gest ampli la pujada empinada i deserta, el paisatge familiar —. Ara mateix, t'acabo d'elevar des del món-tomba, i seguiré fent-ho fins que ja no t'interessi i desitgis marxar-te. Però hauràs de deixar de buscar-me, perquè jo mai deixaré de buscar-te.
—No m'ha agradat allò del whisky —va dir Isidore—. No està bé.
—Això és per què tu ets una persona d'elevada moral. Jo no ho sóc. Jo no jutjo ningú, ni tan sols a mi mateix —Mercer va alçar la seva mà tancada, amb la palma cap a munt—. I abans que no m'oblidi, tinc aquí una cosa que és teva —va obrir els dits. A la palma estava l'aranya, amb les seves potes restaurades.
—Gràcies —va dir Isidore, agafant l'aranya. Va començar a dir alguna cosa...
Una alarma sonava.
—Un caçarecompenses a l'edifici —va rugir Roy Baty—. Ràpid, apagueu tots els llums. Aparteu-lo de la caixa d'empatia; el seu lloc és a la porta. Vinga, feu que es mogui.